Is Design Dead? - Referaatti

Joidenkin näkemysten mukaan Extreme Programming (XP) tarkoittaa perinteisen ohjelmistodesignin kuolemaa, koska siinä pyritään välttämään ”Big Up Front Design”:iä. Martin Fowler, artikkelin kirjoittaja joka on yksi Extreme Programmingin edustajista on kuitenkin eri mieltä.

Vaikka XP onkin evolutionaarinen ohjelmistonkehitysmenetelmä, jossa pyritään välttämään projektin alussa tapahtuvaa laajaa määrittelyä ja suunnittelua, on siinäkin tärkeää kiinnittää huomiota hyvään suunnitteluun. XP:ssä hyvä design tapahtuu ikään kuin itsestään hyvien ohjelmointikäytäntöjen myötä. Selvän ja yksinkertaisen koodin kirjoittaminen tekee ohjelmiston rakenteesta hyvän. Koodin säännöllinen refaktorointi auttaa parantamaan koodin laatua projektin edetessä. XP vaatii myös ohjelmoijilta kykyä käyttää suunnittelumalleja (design pattern) sillä tavalla etteivät ne sisällä projektille tarpeetonta kompleksisuutta ja ne muutenkin palvelevat ohjelmiston tarpeita. UML- ja muita kaavioita tulisi käyttää kommunikoinnin ja ohjelmistoon liittyvän ymmärryksen kasvattamiseen ja niiden tulisi sisältää vain kaikkein tärkeimmät asiat sen sijaan että kaavioilla pyrittäisiin esittämään kattavasti koko ohjelmisto.

Sen sijaan että suunnittelu tapahtuisi projektin alussa, sisältyy design XP:hen koko projektin ajan. Jos projektiin liittyvä koodi on lisääntyvästi kompleksista ja huonolaatuista, on se osoitus siitä että tarvittavaa designiä ole tapahtunut ohjelmoinnin aikana. Tämä aiheuttaa haasteita projektin onnistuneelle toteutukselle, sillä se vaatii ohjelmoijilta useita eri taitoja. Siitä huolimatta ei voi sanoa etteikö suunnittelu ja design liittyisi kiinteästi Extreme Programmingiin.
